Здравейте! Тук съм качил някои от важните за мен разработени проекти, докато бях студент в моя университет.

Ще отбележа, че проектите "Cloud Technologies" (Облачни технологии) и "PSBM" (в превод означава "Програмни системи за бизнес моделиране") работят изцяло, докато другите два проекта си останаха недовършени след тяхното създаване, поради липса на време.
Единият проект, който не работи изцяло е дипломната ми работа, с която завърших обучението си в бакалавърската ми степен, докато другия представлява проект, който представях заедно с мои колеги по дисциплината "Софтуерно инженерство".

Относно разработката по дипломния ми проект използвах комбинация от много технологии, като например HTML, CSS, Javascript, JQuery, Ajax, PHP, MySQL и Bootstrap, за да изградя логиката на приложението. Като дизайн не е кой знае какво, но по-важното е да работи нормално.
За търсачката използвах Ajax, Javascript и PHP като целта беше страниците, които се показват за определената категория да се избират без да се презарежда прозореца на браузъра. Избирането на категория и съответно подкатегория, както и продуктите, 
които да се показват в страницата съм ги реализирал с PHP и MySQL, но всичко това работи само за категория филми, тъй като не съм слагал данни за останалите категории, иначе щеше да се получи доста добре.
За отварянето и разглеждането на самите продукти за съответната категория съм използвал Javascript, отново PHP и MySQL. За ефектите на сайта и интерактивния дизайн съм комбинирал Bootstrap и CSS, заедно с Javascript и JQuery.
И накрая, за регистрацията и логина на сайта, както и за излизането от него също съм използвал PHP и MySQL. За това се сещам в момента, което мога да споделя относно този проект.

Останалите уеб приложения са по-лесни за създаване в сравнение с дипломния ми проект, тъй като там съм използвал по-малко програмни технологии, най-вече Javascript и малко Bootstrap, като изключим HTML и CSS.

Приложението ми по Софтуерно инженерство освен, че не е довършено поради липса на време, като идея не е много добре развито, но обмислям да го завърша в бъдеще, заедно с дипломния ми проект и то по най-добрия начин.


